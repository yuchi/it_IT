
La semantica
============

Il santo Graal dei nostri giorni, il sogno di ogni sviluppatore che si rispetti:
la completa distinzione tra contenuto e presentazione.

Un sogno diventato lentamente realtà grazie alle tecnologie offerte dal web, e
dalle applicazioni di gestione contenuti.  La realtà però è molto distante
dall'essere perfetta, aver puntato tutto sulla separazione indiscriminata tra
ciò che si scrive e come lo si presenta ha avuto un risvolto profondamente
negativo sulla produzione *artistica* dei contenuti: la separazione tra
contenuto e presentazione.

Abbiamo appiattito la presentazione estetica ad un mero fatto decorativo, un non
necessario abbellimento grafico.  Per questo motivo buona parte degli articoli
che leggiamo può essere letto *indiscriminatamente* dal sito di origine, da RSS,
da e-book, su un qualche aggregatore di news, su un qualche aggregatore di feed
sociali e non che ci siamo installati sul device mobile.  Il godibilità del
contenuto non viene inficiata dal supporto.

Ci si potrebbe chiedere se questo è davvero un problema. Nel mondo del codice
aperto, della libertà di formato, della *libertà di accesso*, cosa c'è di meglio
della possibilità di accedere ai contenuti attraverso canali diversi?

Se la situazione attuale sia un miglioramento o meno dipende dal punto di vista,
come sempre, ma credo che esista un fatto di innegabile gravità: la produzione è
diventata sterile.  Come dicevo il fatto che la presentazione del contenuto sia
diventata un aspetto esterno *non sostanziale* ha rimosso la capacità agli
autori di inserire (e attenzione alla finezza retorica) *contenuto al di fuori
del contenuto*.  Se un ipotetico autore, volesse produrre un articolo dotato di
una presentazione che offre un ironica antitesi al testo, per giocare con il
lettore su un piano intellettuale più alto... non potrebbe.  Per due motivi:

1.	la presentazione andrebbe perduta non appena il contenuto inziasse a
	viaggiare all'esterno del contenitore originale,

2.	se non fosse possibile estrapolare il contenuto, dovrebbe arrendersi a non
	fornirlo attraverso canali diversi.

Non è difficile credere questo lo scotto da pagare per la incredibile quantità
di vantaggi che ci sono invece forniti dalla attuale situazione.

Ma non era questo il mondo che sognavamo.  Volevamo contenuti interattivi, vivi,
dotati di una loro *unicità*.  Ci aspettavamo libri animati, UX immersive,
interfaccie fluide, che adattano il contenuto a seconda del lettore, immagini
che si animano e offrono informazioni diverse a seconda di quale parte del
capitolo si stia leggendo.  Qualcosa del genere esisteva...


Cosa è successo?
----------------

Era nato per rispondere esattamente a quel sogno __Science fiction__ del libro
interattivo ed era già perfettamente __web compatible__. Si chiama Macromedia
Flash, e aveva pure una virtual machine Open Source, ma era un disastro da usare
sul mobile.  Era un disastro per le performance, e perché non era stato pensato
per le interfacce __touch__.  Ma non abbiamo risolto il problema, non lo abbiamo
migliorato per farlo funzionare.  Lo abbiamo ucciso.

Avevamo bisogno di dotare dei device della capacità di accedere ai contenuti, e
allo stesso tempo avevamo visogno di renderli leggibili alle macchine. C'era il
sogno del "Grande Database", quello di Wikipedia, quello di [Semantic
MediaWiki][1].

Non abbiamo risolto il problema di Flash, né abbiamo dato una soluzione
alternativa al problema della leggibilità dei dati. Ci siamo limitati ad
abbassare le necessità, riducendo le potenzialità degli strumenti per garantirne
la *portabilità* in ambienti più banali.  Esattamente come per il __parallel
processing__ al posto di scalare verso l'alto (imparare a scrivere applicazioni
concorrenti che possano essere estese su più macchine e __core__) abbiamo
scalato verso il basso (applicazioni __single-thread__ che sanno di essere da
sole e per comunicare tra thread usano gli stessi modi con cui comunicano tra
macchine diverse).


E quindi?
---------

Quindi per questo motivo non posso scrivere un articolo di elogio alle manovre
sociali del governo in carica, elogiandone in particolare la democratica vena
che le ha prodotte, quando in realtà tutta la pagina è esposta in caratteri
romani allungati, con angoli graziati, in puro stile fascista, perché è questo
ciò che veramente penso di quelle manovre.

Quindi non posso scrivere questo articolo inserendo il grafico interattivo del
numero di siti progettati in Flash messo in relazione con il numero di device
mobile venduti.

Beninteso, nulla mi vieta di farlo lo stesso...

...ma non ne godreste sul vostro scintillante iPad™ dove usate Flipboard.

Beninteso, nulla mi vieta di scrivere una App per sopperire ad ogni necessità
che il semplice HTML (perché non si parla di CSS quando entrano in gioco gli
aggregatori di __feed__) mi offre...

...ma sarebbe stare al *gioco del padrone*, del codice chiuso.


Il mio sogno
------------

Nei prossimi mesi della mia vita lavorerò a progetti che proprio di separazione
dei contenuti dalla presentazione trattano.  Non posso nascondere che il mio
desiderio sia quello di trovare una soluzione allo stato delle cose.

Spero di poter dare buone notizie a breve.


[1]: http://www.semantic-mediawiki.org/
